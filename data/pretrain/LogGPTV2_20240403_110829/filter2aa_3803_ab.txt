קוד ה-QR הוביל לתמונה הבאה:
![](images/congress-small.png)
זוהי תמונה של משתתפי הקונגרס הציוני הראשון, רק שבמרכז התמונה, במקום הרצל, עומדת לה שרה אהרונסון, גיבורת ניל"י, ומתחתיה הכיתוב "נצח ישראל לא ישקר" (ניל"י).
בנוסף, הדף הכיל את הכיתוב: "מספר התחנה: ______" (הפעם בלי הספרה האחרונה), והתמונה של בובספוג קישרה לאלבום תמונות נעול בסיסמא. הסיסמא לאלבום הייתה "let my people go" והוא הכיל תמונה בודדת, זהה לתמונה שה-QR הוביל אותנו אליה.
נסמן לעצמנו שתי תחנות אפשריות על סמך הנתונים שמצאנו: תחנת שרה אהרונסון / שדרות הציונות (מספר תחנה: 15125) ותחנת שדרות ניל"י / הרצל (מספר תחנה: 40341). התחנה של שרה אהרונסון / שדרות הציונות באשקלון נמצאת בסמיכות רבה לרחוב אופירה נבון ושדרות קדש.
תחנה שלישית
עבור התחנה השלישית נבדוק את השם של קובץ התמונה השחור: shemot11071947. חומש "שמות" נקרא בלעז "אקסודוס", והתאריך 11-07-1947 הוא תאריך היציאה של אוניית המעפילים אקסודוס. לכן, נבקר בכתובת https://www.idf.il/אקסודוס/ ונקבל חידה:
הים שנחצה ל-2
ונותר ללא מאגר מים
מותיר ערימת תרמילים ותעלות
הים שנחצה ל-2 הוא ים סוף. אם נחפש תחנות אוטובוס שעוברות ברחוב ים סוף, נקבל:
    ים סוף / מעגלי הרי"ם לוין (מספר תחנה: 1626)
    ים סוף / צלמונה (מספרי תחנה: 1430 ו-3815)
    ים סוף / שאול המלך (מספרי תחנה: 1428 ו-2006)
כל התחנות נמצאות ברחוב ים סוף בירושלים, באזור של גבעת התחמושת (ערימת תרמילים ותעלות?). "צלמונה" היא אחת מתחנות בני ישראל במדבר שבה לפי הפרשנות התלוננו שאין להם מים. 
בסמוך לאזור ישנם רחובות בשם "אופירה", "מדבר פארן" ו-"מעבר המתלה". 
כתובת המייל
נחבר הכל יחדיו לכתובת מייל. בתמונת הכותרת ראינו את הלוגו של ג'ימייל, לצד האות y ומספר סמלילים נוספים. נסביר מה המשמעות שלהם:
    סרט מדידה - התחנה שאליה הגענו באמצעות מדידת האורך והרוחב של התמונה השחורה
    פנס - התחנה שאליה הגענו באמצעות "הארת" התמונה השחורה
    תקליטון - התחנה שאליה הגענו באמצעות שמירת התמונה ובדיקת השם שלה
אם כך, כאשר נסדר את מספרי התחנות אחד אחרי השני לפי הסדר הזה, ולפני התחנה הראשונה נציב את האות y, נייצר בעצם כתובת מייל בג'ימייל. נצטרך לבדוק את כל הכתובות שניתן לייצר עבור כל אחד מהאופציות שסימנו קודם, כלומר, כתובת מהתבנית הבאה:
y{50729|25749}{15125|40341}{1626|1430|3815|1428|2006}@gmail.com
ניתן להשתמש בממשק של ג'ימייל לרישום על מנת לבדוק במהירות את הכתובות השונות - ברגע שנמצא כתובת תפוסה, נוכל לסמן אותה בתור אופציה לתשובה. לאחר מעבר על כל הקומבינציות, למזלנו, רק כתובת אחת מסומנת כתפוסה: PI:EMAIL, כלומר, התחנות הן:
    40341 - הרצל / שדרות ניל"י
    50729 - פארק אופירה / נשיאי ישראל
    2006 - ים סוף / שאול המלך
שליחת מייל לכתובת הזו זכתה למענה בדמות ריבוע שחור נוסף עם מסר נסתר של "כל הכבוד".
אחרית דבר
החידה השנה הייתה קצת מפוזרת, היא הצריכה יותר מדי ניחושים והכילה נתונים כפולים/מיותרים (לכאורה). אולם, הקטע הבעייתי ביותר היה העובדה שכל אחד היה יכול להרשם לג'ימייל עם כתובת מייל שמורכבת מתחנות אחרות ובכך לקלקל לאחרים את האתגר, או אפילו להתחזות במידה מסויימת לאמ"ן. ואף על פי כן, טוב לראות שאמ"ן ממשיכים עם המסורת של חידות לקראת פסח. חג שמח ומועדים לשמחה!
קישורים
    החידה באתר צה"ל
    כתבה ב-YNet
    הפתרון הרשמי