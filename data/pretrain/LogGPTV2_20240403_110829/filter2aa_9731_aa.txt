חידת אמ"ן - פסח התשפ"ג
לרגל חג הפסח פרסם אגף המודיעין חידה קצרה. נראה כאן את הפתרון שלה. על החידה עבדתי יחד עם דניאל א.
תיאור
לאחר שבשנה שעברה יותר ממיליון אנשים נענו לאתגר השנתי של אגף המודיעין ופחות מ-0.1% הצליחו לפתור אותו, חידת אמ"ן חוזרת - ובגדול. מה הקשר בין סרטון טיקטוק, שחור ופתור ושיר אירוויזיוני? ואיך תגיעו בעזרתם לארבעה חלקי קוד סודיים? מקווים שייקח לכם פחות מ-40 שנה לפצח את זה.
עלמה סברוב, דניאל טננבוים, מערכת את"צ  | 04.04.23 
ברוכה הבאה לחידה השנתית של אגף המודיעין
הפעם, תצטרכו לחשוב גדול ורחב יותר מאי פעם - לפרוץ את כל הגבולות ולצאת מהקופסה. עליכם לעזור לאנשי האגף למצוא את ארבעת פיסות המודיעין הנדרשות להצלחת משימה סודית, ולחבר אותם לכדי תמונה שלמה. 
בהצלחה
להתחלת החידה לחצו כאן
www.idf.il/_____/
*את החידה חיבר תחום טכנולוגיות למידה - ArTech במערך ההדרכה של אמ״ן. התחום אחראי על תקשוב ודיגיטציה מתקדמת של הכשרות האגף תוך שילוב לומדות, משחקי מחשב מודיעיניים, סימולטורים ואתרי למידה במטרה להטמיע ידע באופן חוויתי ומשמעותי ולפתח תחושת מסוגלות בקרב הלומדים
פתרון
התמונה בכותרת
לפני שאנחנו צוללים אל סרטון הטיקטוק, יש לנו המון נתונים בתמונה שבכותרת. נעבור על הכל בזריזות.
![](images/whatsapp-image-2023-04-04-at-15-36-42.jpg)
    תמונה של לאונרדו דה וינצ'י
    גלגל המזלות, ובפנים כיתוב ASCII
    תמונה של כלב האסקי
    אם מסתכלים מקרוב, אפשר לראות אותיות דהויות מוסתרות בתמונה: ח' (על הקוביה הימנית ביותר), ד' (על התג הימני), ג' (על גלגל המזלות), ד' (על סמל המודיעין במרכז), י' (על הכובע של לאונרדו דה וינצ'י) ו-א' (על הקוביה השמאלית). וביחד: "חד גדיא".
הסרטון
בואו נראה מה הסרטון מכיל. בתחילתו, הקריין מודיע לנו שהתמונה הבאה היא לא מה שחשבנו:
![](images/clip1.png)
היא דומה לתמונת הכותרת, אבל העצמים סודרו מחדש, ונוסף כיתוב מימין: 340 1969. מה זה? ובכן, חיפוש בגוגל מציע שמדובר ב"צופן 340" של רוצח הזודיאק. זודיאק, אגב, הוא שם נוסף לגלגל המזלות, כמו בתמונת הכותרת.
מיד אחר כך, מבזיקה לרגע הכתובת https://www.youtube.com/watch?v=dQw4w9WgXcQ. אם זיהיתם, יופי, ואם לא - תבדקו בזריזות מה זה  ותחזרו.
אי שם בהמשך מבזיקה הכתובית "םכילע יתדבע חחחחח הבושתה אל תאז", היפוך של "זאת לא התשובה חחחחח עבדתי עליכם". עוד מסיח הוא:
![](images/clip2.png)
כתובת ה-QR הזאת מובילה לאתר עם עצות להתמודדות עם כשלונות.
קצת אחרי, מופיעה תמונה של מצה:
![](images/clip3.png)
חדי העין ישימו לב שעל המצה מופיע מה שנראה כמו כתב מורס: - .... . .-.. .- ... - ... ..- .--. .--. . .-.
אם נפענח את המסר, נקבל: THELASTSUPPER.
עוד בהמשך, קישור לסרטון על שפצור כומתה, וסיימנו את הסרטון.
בין כל המסיחים, נראה שהכיוון של THELASTSUPPER הוא ההגיוני ביותר. ננסה לגשת לכתובות שקשורות לסעודה האחרונה ונמצא את הקישור הזה, ובתוכו התמונה הבאה:
![](images/youfailed.png)
אמנם הוא טוען שנכשלנו, אבל מי זה שם בתמונה? לאונרדו די קפריו! היה לנו לאונרדו קודם - לאונרדו דה וינצ'י. ושלא במקרה, "הסעודה האחרונה" היא לא רק אירוע בחייו של ישו אלא גם אחת התמונות המפורסמות של לאונרדו דה וינצ'י! לכן, ננסה לגשת לקישור הזה ונמצא את החלק הראשון של החידה.
חלק ראשון
הדף שהגענו אליו מכיל את הטקסט הבא:
תושייה וסקרנות - כנראה יש לכם, ואולי גם ידע כללי. 
את השלב הראשון של החידה עברתם בהצלחה - והרווחתם את פיסת המודיעין הראשונה.
מפה, זה רק ילך ויסתבך אז תקחו נשימה, החידה עוד ארוכה. 
בהצלחה
לקבלת פיסת המודיעין הראשונה לחצו כאן
![](images/y-haddad.png)
פיסת המודיעין הראשונה היא רבע QR Code, ובתמונה המצורפת אמור להיות הרמז הבא. כשמנסים לשמור את התמונה, השם המוצע על ידי השרת הוא "י-חדד", ואפשר לראות בתחתית התמונה את החתימה "ירון חדד". מי זה?
חלק שני