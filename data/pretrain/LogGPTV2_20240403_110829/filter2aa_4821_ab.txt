Koordinater: 64°N 12°Ø
NorgeKongeriket NorgeKongeriket Noreg
FlaggRiksvåpen
Nasjonalt motto:Intet1  Kongens valgspråk: Alt for Norge
InnbyggernavnNordmann, norskHovedstadOsloTidssone&#160;&#8211;&#160;SommertidCET&#160;(UTC+1)CEST&#160;(UTC+2)Areal&#160;&#8211;&#160;Totalt&#160;&#8211;&#160;VannRangert&#160;som&#160;nr.&#160;67385&#160;180[a]&#160;km²6&#160;%Befolkning&#160;&#8211;&#160;TotaltRangert&#160;som&#160;nr.&#160;1205&#160;265&#160;158[b] Bef.tetthet13,67 innb./km²HDI0,944&#160;(rangert&#160;som&#160;nr.&#160;1)StyreformKonstitusjonelt monarki, parlamentarisk demokratiMonarkHarald VStatsministerErna SolbergOffisielle språkNorsk og samisk2Uavhengighet fraSverige37. juni 1905ValutaNorsk krone (NOK)Nasjonaldag17. maiNasjonalsang«Ja, vi elsker dette landet» (de facto)&#91;1&#93;ISO 3166-kodeNOToppnivådomene.no, (.sj for Svalbard og Jan Mayen og .bv for Bouvetøya)Norge på Commons1Eidsvolleden anno 1814: Enige og tro til Dovre faller
2Norsk og samisk er offisielt likestilte språk i Norge. Bokmål og nynorsk er likestilte målformer av norsk. Det gjelder særskilte bestemmelser i forvaltningsområdet for samisk språk. I tillegg er kvensk, romanes og romani definert som offisielle minoritetsspråk. Nordsamisk er administrasjonsspråk i sju kommuner, sørsamisk i tre, lulesamisk i én og kvensk i én.
3Oppløsning av personalunion
Landarealet omfatter Omfatter Norges hovedland, Svalbard (inkl. Bjørnøya) og Jan-Mayen.a^ Statens kartverk&#160;(16. juli 2010)b^ CIA World Factbook&#160;(est. juli 2015)
Kongeriket Norge (nynorsk: Kongeriket Noreg, nordsamisk: Norgga gonagasriika) er et nordisk, europeisk land og en selvstendig stat vest på Den skandinaviske halvøy. Geografisk sett er landet langt og smalt. På den langstrakte kysten mot Nord-Atlanteren befinner Norges vidkjente fjorder seg. Kongeriket Norge omfatter i tillegg til fastlandet, Jan Mayen og Svalbard. Med disse to arktiske områdene omfatter Norge et landareal på 385&#160;000 km2 og har et innbyggerantall på drøyt fem millioner (2016). Fastlands-Norge grenser i øst til Sverige, i nordøst til Finland og Russland.
Norge er et parlamentarisk demokrati og konstitusjonelt monarki, hvor Harald V siden 1991 er konge og statsoverhode, og Erna Solberg (H) er siden 2013 statsminister. Norge er en enhetsstat, med to administrative nivå under staten: fylker og kommuner. Den samiske delen av befolkningen har, gjennom Sametinget og Finnmarksloven, til en viss grad selvstyre og innflytelse over tradisjonelt samiske områder. Selv om Norge har avvist medlemskap i Den europeiske union gjennom to folkeavstemninger, har Norge gjennom EØS-avtalen tette bånd til unionen, og gjennom NATO med USA. Norge er en betydelig bidragsyter i De forente nasjoner (FN), og har deltatt med soldater i flere utenlandsoperasjoner med mandat fra FN. Norge er blant statene som har vært med fra grunnleggelsen av FN, NATO, Europarådet, OSSE og Nordisk råd, og er i tillegg til disse medlem av EØS, Verdens handelsorganisasjon, Organisasjonen for økonomisk samarbeid og utvikling og er en del av Schengen-området.
Norge er rikt på mange naturressurser som olje, gass, mineraler, tømmer, sjømat, ferskvann og vannkraft. Disse naturgitte forutsetningene har siden begynnelsen av 1900-tallet gitt landet mulighet til en rikdomsøkning få andre land har nytt glede av, og nordmenn har pr 2017 verdens tredje høyeste gjennomsnittlige inntekt, målt i BNP pr innbygger.&#91;2&#93; Petroleumsindustrien står for omkring 14&#160;% av Norges bruttonasjonalprodukt pr 2018.&#91;3&#93; Norge er verdens største produsent av olje og gass per capita utenfor Midtøsten. Antal sysselsatte knyttet til denne næringen sank imidlertid fra ca 232.000 i 2013 til 207.000 i 2015.&#91;4&#93;
I Norge har disse naturrikdommene blitt fordelt på den ganske befolkningen. Landet opprettholder en velferdsmodell på linje med de andre nordiske landene. Viktige tjenesteområder som helse og høyere utdanning er statsfinansiert, og landet har et omfattende velferdssystem for sine innbyggere. Offentlige utgifter ligger i 2018 på ca. 50% av BNP, og størstedelen av disse utgiftene er knyttet til  undervisning, helsevesen, sosial trygd og velferd.&#91;5&#93; Siden 2001&#91;6&#93; har FN rangert Norge som verdens beste land å bo i. Fra 2010 er Norge også rangert øverst på EIUs demokratiindeks.&#91;7&#93;&#91;8&#93; Norge ligger på tredjeplass på FNs World Happiness Report for årene 2016-2018, bak Finland og Danmark, en rapport som ble publisert i mars 2019.&#91;9&#93;
Størstedelen av befolkningen er nordisk. De siste par årene har innvandring utgjort mer enn halvparten av befolkningsveksten. De fem største minoritetsgruppene er norsk-polakker, norsk-svensker, norsk-pakistanere, norsk-kurdistanere, norsk-irakere og norsk-somaliere.
Innhold
1 Navn
1.1 Etymologi
2 Geografi
2.1 Naturgeografi
2.2 Planteliv
2.3 Dyreliv
2.4 Fisk
2.5 Fugler
2.6 Klima
2.7 Biland og territorialgrenser
3 Demografi
3.1 Bosetningshistorie
3.1.1 Forhistorisk tid
3.1.2 Middelalderen
3.1.3 Byene
3.2 Folkegrupper
3.3 Språk
3.4 Religion