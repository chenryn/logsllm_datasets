חידת אמ"ן - פסח התשפ"ב
לרגל חג הפסח פרסם אגף המודיעין חידה קצרה. נראה כאן את הפתרון שלה. על החידה עבדתי יחד עם zVaz וקבוצה נוספת של גולשים בטלגרם. החידה קצת מפוזרת, תחזיקו חזק.
תיאור
אחרי שבשנה שעברה יותר מ-200,000 אנשים נענו לאתגר - באגף המודיעין מפרסמים את החידה השנתית החדשה שלהם, רק שהפעם - מדובר בריבוע שחור לגמרי. הוא יוביל אתכם לשלוש תחנות אוטובוס ברחבי הארץ ולכתובת מייל אחת. שיהיה בהצלחה - אתם תזדקקו לזה.
מערכת אתר צה"ל | 14.04.22 
![](images/shemot11071947.jpg)
קישור להורדת התמונות באיכות המלאה: התמונה השחורה, התמונה בכותרת.
www.idf.il/_____/
*את החידה חיבר מדור טכנולוגיות למידה במערך ההדרכה למודיעין ולסייבר של אמ"ן. המדור אחראי על הפיכת ההכשרות של האגף לדיגיטליות ומתקדמות תוך שילוב לומדות, משחקי למידה וסימולטורים אשר תפקידם להטמיע את הידע בצורה טובה וחוויתית יותר.
פתרון
התמונה בכותרת
לפני שאנחנו צוללים אל התמונה השחורה והתחנות השונות, יש לנו המון נתונים בתמונה שבכותרת. נעבור על הכל בזריזות.
![](images/letmypeoplego-small.png)
    לאורך הגבול הימני של התמונה, הכיתוב "1956"
    מימין, תמונה של משה דיין, ומסביבה פסוק אודות שאול המלך מתוך התנ"ך
    קטע בינארי מודגש בירוק בתוך התמונה של משה דיין: 00110010 00111001 00110001 00110000 00110001 00111001 00110101 00110110, מתורגם ל-29101956, כלומר, 29-10-1956, תאריך הפתיחה של מבצע קדש. משה דיין היה רמטכ"ל מבצע קדש.
    תמונה של אופירה נבון, אשתו של הנשיא החמישי יצחק נבון. מסביב לתמונה שמות של נשיאי ישראל, ויצחק נבון מודגש
    תמונה של אוניית המעפילים "אקסודוס"
    הסמל של חיל המודיעין, מוקף ברצף הבינארי 01101100 01100101 01110100 00100000 01101101 01111001 00100000 01110000 01100101 01101111 01110000 01101100 01100101 00100000 01100111, אשר מתפרש כ-let my people g (ללא o בסוף)
    כתב מראה: Let my people go = Dead end
    מספר סמלילים: האות y, סרט מדידה, פנס, תקליטון, והלוגו של ג'ימייל
תחנה ראשונה
עבור התחנה הראשונה נבצע את הפעולה הסטנדרטית עבור תמונה עם צבע אחיד ב-CTF. נעביר אותה דרך שירות כמו StegOnline ונבדוק אם קיים מידע נסתר ב-Colour & Bit Planes. לחלופין, ניתן לשחק עם הערכים של בהירות התמונה. כצפוי, נקבל:
![](images/image_rgb_3.png)
זה נראה כמו כתב חרטומים. נפענח באמצעות המפתח הבא שאפשר למצוא בקלות בגוגל:
![](images/Hieroglyphs-Hebrew.jpg)
לאחר הפענוח נקבל את הרצף "בינהמילימ", כלומר "בין המילים". נספור את מספר העיגולים בין האותיות ונקבל 59983179. המספר הזה מוביל אותנו לדף חדש באתר צה"ל: https://www.idf.il/59983179/. בדף זה נמצא וידאו מוטמע מתוך יוטיוב: Louis Armstrong-Go Down Moses, יחד עם קוד מורס:
.--- -.. .. # / .--- -... .-. .. - / -... .-.. .. / ... .-.. . # / -- .- ... .-. / ... .-.. . # / -... .-.. .. / .--- -... .-. .. -
בנוסף, מופיע בדף הכיתוב הבא:
מספר התחנה: ______ (מסתיים ב-9)
באמצעות טבלת סימני מורס בעברית נפענח את קוד המורס ונקבל: "עדי# עברית בלי שלו# מאשר שלו# בלי עברית". נשמע שהכוונה למשפט: "עדיף עברית בלי שלום מאשר שלום בלי עברית", פרפרזה על ציטוט מפורסם של משה דיין בהקשר של האפשרות לפינוי חצי האי סיני תמורת שלום עם מצרים: "טוב שארם א-שייח' בלי שלום מאשר שלום בלי שארם א-שייח'".  אם כך, החליפו את שארם א-שייח' ב"עברית" (ואת האותיות הסופיות בסולמיות?). מסתבר שבשארם א-שייח' שכן יישוב ישראלי בשם "אופירה". נשמע מוכר? בתמונת הכותרת ראינו את אופירה נבון. 
מה לגבי הסרטון? הסרטון מפנה לשיר בשם Go Down Moses, שבו ביטוי חוזר: Let my people go. Moses הוא משה, כמו משה דיין.
מתוך זה אנחנו אמורים למצוא מספר תחנה, ואנחנו יודעים שהמספר מסתיים ב-9. נסמן לעצמנו שתי תחנות אפשריות על סמך הנתונים שמצאנו: תחנת פארק אופירה / נשיאי ישראל בכרמיאל (מספר תחנה: 50729) ותחנת דרך משה דיין / דרך השלום (מספר תחנה: 25749).
תחנה שנייה
עבור התחנה השנייה נצטרך למדוד את מימדי התמונה השחורה. אורך: 1294, רוחב: 1501. נכפיל את שניהם ונקבל את התוצאה 1942294, מה שמוביל אותנו לדף חדש באתר צה"ל: https://www.idf.il/1942294/. הדף הזה מכיל תמונה של בובספוג עם קוד QR על השרוול:
![](images/bob.png)
הערת ביניים: ביקור בכתובת https://www.idf.il/letmypeoplego/ הוביל לדף עם אותה תמונה של בובספוג רק ללא קוד ה-QR על השרוול. לא היה ניתן להמשיך משם. אולי זאת הייתה הכוונה ב-Dead end שבתמונת הכותרת. עוד אופציה היא שהכוונה ב-Dead end היא לסמל אמ"ן והכיתוב סביבו שגם הם לא סייעו בפתרון החידה.