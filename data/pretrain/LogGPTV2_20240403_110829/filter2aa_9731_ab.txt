ובכן, ירון חדד הוא שחקן וזמר ישראלי. לפי ויקיפדיה, בקדם אירוויזיון 1992 הופיע עם השיר "זודיאק". השיר הגיע למקום התשיעי בלבד, אך הפך ללהיט. לאחר מכן הוציא ירון חדד את אלבום הבכורה, שהיה אלבומו היחיד ונקרא בשם "זודיאק". להזכירכם, ב"זודיאק" נתקלנו מוקדם יותר.
"צופן 340" של רוצח הזודיאק פוענח לפני מספר שנים. היה נחמד אם השלב הבא היה מבוסס על טקסט שמוצפן באמצעות אותו צופן, אבל בפועל השלב הבא הגיע אחרי ביקור 
בקישור הזה.
![](images/3401969.png)
מה יש לנו כאן? תמונה מתוך ערוץ הטיקטוק של אמ"ן. שימו לב לקישור באמצע הטקסט - lookforthelink. נחפש קישור נוסף מוחבא בתמונה ונראה שניתן להרכיב קישור מחלקי טקסט שמוסתרים ב-thumbnails של הסרטונים. זה הקישור והוא נותן לנו רבע QR Code נוסף.
חלק שלישי
מה הלאה? ובכן, מספר הצפיות בסרטונים נראה מוזר. אם נתייחס למספר הצפיות בתור ASCII (כמו הרמז שקיבלנו מתמונת הכותרת), נקבל טקסט קריא לחלוטין:
115 121 114 105 97 32 111 102 97 107 105 109 32 104 97 98 104 97 98 97 104 97 105 109
syria ofakim habhabahaim
סוריה אופקים הבהאיים?? מה זה? נחפש בגוגל ונגיע לכתבה הזאת מתוך אתר צה"ל.
הכתבה מדברת על מפעילות הלווינים של צה"ל, אבל אם נוריד את תמונת הכותרת נראה שהיא מכילה כיתוב נסתר:
![](images/sat.png)
לפי הכיתוב, "בחל-דור-ודור-חייו-אדם-לראות-עצמו-שאילו-הוא-יצא-ממצכים". כמובן שיש כאן מספר טעויות. אם נתרכז רק בשגיאות הכתיב, נקבל "ח', ו', ש', כ'", או בקיצור "חושך". נבקר בקישור הזה ונקבל:
אם הגעתם לעמוד זה, כנראה שכבר התחלתם להבין את המשחק. הסוד הרי, הוא לשים לב לפרטים הקטנים ומה דווקא נמצא מאחורי התמונה הגדולה אז בבקשה - פיסת המודיעין השלישת. 
אנשי האגף כבר ממהרים ורק אתם יכולים לספק את הפתרון שיאפשר את הצלחת המשימה הסודית -  כדאי שגם אתם תתחילו להעלות את הקצב. 
בהצלחה
 לפיסת המודיעין השלישית לחץ כאן
 להמשך החידה לחץ כאן
חלק רביעי
המשך החידה הוא משחק "שחור ופתור" עם קאץ' - במקום מספרים, יש לנו צבעים, והצבעים ממופים למה שנראה כמו קוארדינטות. 
![](images/nonogram.png)
נחפש ב"גוגל מפות" את הקוארדינטות וננסה למפות אותם בחזרה למספרים:
![](images/numbers.png)
אם כך, נראה שהמיפוי הוא כזה:
44.956259, -93.298023       3
45.476594, -122.560301      1
41.708904, -87.794409       4
44.957631, -93.27252        2
44.958755, -93.272381       5
4.815762, 7.02716           7
32.220081, -110.85548       6
-6.218580, 106.802537       0
נכניס לאתר לפתרון שחור-ופתור ונקבל את הפתרון הבא:
![](images/solve.png)
הפתרון שלנו התקבל:
![](images/nonogram2.png)
בתגובה אנחנו מקבלים את החלק הרביעי והאחרון של ה-QR Code.
חלק מסכם
נחבר את ארבעת הרבעים שמצאנו ונקבל את ה-QR Code השלם:
![](images/qr.png)
הוא מוביל אותנו לקישור הזה, עם סרטון יוטיוב בו הקול מושמע הפוך. אפשר לשמור את הסאונד של הסרטון באמצעות שלל שירותים שמציעים זאת אונליין, ושירותי אונליין אחרים מאפשרים להפוך את הסאונד של קובץ מדיה כלשהו. לבסוף, נקבל את המסר הבא:
"אם הגעתם לשלב זה, אתם בין האנשים הבודדים שהצליחו לפתור את חידת אמ"ן השנתית. כל הכבוד! נא לשלוח את המילה המסתתרת במעלה החידה למייל הבא: PI:EMAIL"
המילה (מילה? זוג מילים) היא "חד גדיא". חג שמח!
קישורים
    החידה באתר צה"ל
    כתבה ב-YNet
    הפתרון הרשמי